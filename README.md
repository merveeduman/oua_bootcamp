# oua_bootcamp
Flutter Grup 68

Merve Duman - Scrum Master
Müberra Sinem - Developer
İlker Nohutcu - Product Owner
İbrahim Türker- Developer
 
 1.Sprint Süreç ve Kararlar

26.06.2024 (İlk çevrimiçi toplantı)

26.06.2024 tarihinde ilk çevrimiçi toplantı yapılmıştır. Toplantıda grup üyeleri kendi arasında tanışmıştır ve ardından yetenek ve rolleri belirlemiştir. Üyelerin yetenekleri doğrultusunda kararlarştırılmış olan roller yukarıda yer aldığı gibidir. Toplantıyı sonlandırırken grubun yetenekleri doğrultusunda uygulama fikirleri geliştirmek, araştırmak ve bunları gelecek toplantıda değerlendirmek üzere karar alınmıştır. Gelecek toplantının 27.06.2024 tarihinde yapılması uygun görülmüş ve bu doğrultuda ikinci toplantı planlanmıştır. Yetenekler doğrultusunda kodlama işlemlerinin Merve ve Müberra tarafından yapılmasına destek gereken kısımlarda da İbrahim'in destek vermesine, raporlama, ui/ux design, sprint board düzenleme işlemlerinin İlker tarafından yapılmasına ve destek gereken kısımlarda İbrahim'in destek vermesine karar verilmiştir.

27.06.2024 (İkinci çevrimiçi toplantı)

27.06.2024 tarihli ikinci çevrimiçi toplantıda grup üyelerinin not ettiği mobil uygulama fikirleri ortaya atılarak hem kullanıcı perspektifinden, hem yatırımcı perspektifinden, hem de teknik uygulanabilirlik açısından değerlendirilerek olası fikirler sayı olarak ikiye indirgenmiştir. Bu iki fikrin aynı perspektiflerden karşılaştırılması ve gelecek toplantıda nihai fikrin netleştirilmesi üzerinde sözleşilmiştir. Ayrıca proje yönetimi süreci boyunca sprint board olarak Trello kullanma kararı alınmıştır. Fikrin netleşmesinden itibaren görevlerin saptanarak sprint board üzerinden takvimlendirilmesi ve ilgili üyelere atanması kararı alınmıştır. Gelecek toplantının 29.06.2024 tarihinde yapılması uygun görülmüş ve bu doğrultuda üçüncü toplantı planlanmıştır.

29.06.2024 (Üçüncü çevrimiçi toplantı)

29.06.2024 tarihli üçüncü çevrimiçi toplantıda eldeki mevcut iki fikirden hukuki danışmanlık app'i daha uygun görülerek üzerinde karar kılınmıştır. Uygyulamanın kapsamının ve fonksiyonlarının netleşmesi üzerine düşünceler geliştirmek ve bir sonraki toplantıda netleşmeyi sağlamak üzere toplantı sonlandırılmıştır. Ayrıca bu toplantıda UI design için Figma kullanılması doğrultusunda karar alınmıştır ve yapay zeka api'si olarak Gemini kullanılması doğrultusunda karar alınmıştır. Toplantı sonrasında İlk sprint için görevler ve tarihleri belirlenmiş, görev atamaları yapılmıştır.

Trello URL: https://trello.com/b/Ms4Jn6Nk/bootcamp

Bir sonraki toplanatının 2.07.2024 tarihinde yapılması uygun görülmüş ve bu doğrultuda dördüncü toplantı planlanmıştır.

02.07.2024 (Dördüncü çevrimiçi toplantı)

02.07.2024 tarihli üçüncü çevrimiçi toplantıda, üzerinde karar kılınmış olan fikrin kapsamı konuşulmuştur. Ve temel çerçeve itibarıyla bir kapsam belirlenmiştir. Ayrıca uygulamanın ürünleştirilmesine yönelik çalışmalar planlanmıştır. Ürünün adına yönelik fikirlerin bulunarak bir sonraki toplantıda netleştirilmesi üzerinde karar kılınmıştır. Gelecek toplantının 04.07.2024 tarihinde yapılması uygun görülmüş ve bu doğrultuda beşinci toplantı planlanmıştır.

04.07.2024 (Beşinci çevrimiçi toplantı)

04.07.2024 tarihli beşinci toplantıda netleşen uygulama fikrinin ürünleştirilmesine yönelik temel kapsam özetle aşağıdaki gibidir:

"Ürün adı:
Avukatım

Ürün Özet Açıklaması:
Avukatım, danışanların ceplerindeki, her seviyedeki ve ilgili alanlardaki hukuki olayları ücretsiz ve ücretli olarak danışabilecekleri hukuki danışmanlık ofisidir.

Ürün Fonksiyonları:
Basit hukuki olaylar hakkında temel danışma hizmeti, temel hukuki bilgilendirmeler, genel kültür ve hukuki bilinçlenme ihtiyaçları için yapay zeka botumuz ücretsiz bir şekilde kullanılabilir. Bu özellik üyelik oluşturmadan da kullanılabilir fakat bu özellik aynı ip bağlantısı üzerinden günde 10 soru ile sınırlıdır. Yapay zeka botuna sınırsız soru sormak için üyelik oluşturmak yeterlidir.
Orta seviye danışmanlıklar için danışmak istenilen alan (medeni hukuk, ticaret hukuku vb.) seçilerek, stajyer seviyesinde olan avukatların profilleri incelenerek seçilen avukat ile çevrimiçi görüntülü veya sesli görüşme sağlanabilir. 
İleri düzey danışmanlıklar için danışmak istenilen alan (medeni hukuk, ticaret hukuku vb.) seçilerek, ileri seviye ve alanında uzman olan avukatların profilleri incelenerek seçilen avukat ile çevrimiçi görüntülü veya sesli görüşme sağlanabilir.

Ürünün Çözüm Olduğu Sorunlar: 
Danışan açısından: Avukatlara geleneksel yollarla ve ağızdan ağıza sorarak ulaşma sorununa (avukatların reklam yapmalarının yasak olması nedeniyle) çözüm getirmektedir. Ürün, fiyat segmentasyonu, uzmanlık alanı ve deneyime göre ülkenin farklı yerlerinden birçok avukata erişim imkanı sağlamaktadır. Ayrıca avukatlarla tanışmak ve görüşmek için fiziki büroya gitme zorunluluğunu ortadan kaldırır. Ek olarak danışmanlık ücretleri hakkında ortalama bilgiler ve avukatların profillerindeki daha önceki danışan değerlerdirmeleri de referans olarak önemli bir sorunu ortadan kaldırmaktadır. Ödeme konusunda güvence sunmaktadır.
Danışman açısından: Ürün, avukatlar açısından reklam verme yasağını delmeden çevrimiçi faaliyet gösterebilme imkanı sunmaktadır. Ülkenin farklı yerlerinden danışanlara hizmet verme imkanı sunmaktadır. İstihdam içerisinde yer bulamayan genç işsiz avukatların faaliyet gösterebileceği yeni bir alan sunmaktadır. Ödeme alma konusunda güvence sunmaktadır.

Ürün Hedef Kitlesi:
Hukuki danışmanlık almak isteyen ve aktif bir şekilde mobil uygulama kullanan, inetnet alışverişi ve çevrimiçi ödeme yapmakta olan 18-50 yaş arası tüm insanlar.
Genç veya stajyer avukatlar, internet üzerinden çevrimiçi faaliyet göstermek isteyen deneyimli ve teknolojiyi aktif kullanan 30-50 yaş arası bağımsız avukatlar."

Beşinci toplantıda ürün kapsamı belirtildiği şekilde netleştirilmiş ve gelecek toplantının 05.07.2024 tarihinde yapılması uygun görülmüş ve bu doğrultuda altıncı toplantı planlanmıştır.

05.07.2024 (Altıncı çevrimiçi toplantı)
05.07.2024 tarihli altıncı çevrimiçi toplantıda Merve'nin hazırlamış olduğu uygulamanın tanıtım ekranları ve İlker'in hazırladığı İş Modeli Kanvası ve kullanıcı personaları incelenmiş ve fikir birliği ile uygun bulunmuştur. Çalışmalar aşağıdaki gibidir:










Toplantı sonrasında ilk sprint sürecinin eksiksiz tamamlandığı ve atanan tüm görevlerin üyeler tarafından tamamlandığına dair kontrol sağlanmıştır. Sıradaki toplantının 8 Temmuz'da yapılacak olan 2.Sprint buluşmasından sonra 9 Temmuz 2024 tarihinde yapılması uygun görülerek ilk sprint süreci tamamlanmıştır.
